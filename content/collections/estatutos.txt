# Artigo 1.- O CLUB DE TIRO CON ARCO DE TEO

É unha Asociación privada con personalidade xurídica e capacidade de obrar, integrada por persoas físicas, que ten como obxecto exclusivo ou principal a práctica da actividade física e deportiva polos asociados, así como a participación en actividades e competicións oficiais, sen ánimo de lucro.

# Artigo 2. - O CLUB DE TIRO CON ARCO DE TEO

Practicará como principal modalidade deportiva a de TIRO CON ARCO, e solicitará a ratificación dos Estatutos e a inscrición no Rexistro de Asociacións Deportivas e Deportistas de Galicia, de conformidade coa Lei Xeral do Deporte de Galicia.

# Artigo 3.- O domicilio Social fixase en

Edificio O Grilo, Portal 2, Baixo A, Cacheiras  
CP. 15886  
Concello de TEO  
Provincia de A CORUÑA  
Teléfono 981 80 59 45  
Correo electrónico arcoteo@gmail.com

# Artigo 4.- O número de socios será ilimitado

A Asamblea Xeral poderá suspender, non obstante, a admisión de novos socios cando así o esixan razóns de aforo ou capacidade física das instalacións. Os socios poderán ser das seguintes clases: de número, honorarios, aspirantes e familiares.

# Artigo 5.- Son socios de número

Todas as persoas maiores de idade que satisfagan a cota social establecida pola Asamblea Xeral.  
Os menores de 18 anos clasificaranse como socios aspirantes, tendo dereito ao uso das instalacións sociais, mediante a cota que se fixe e pasarán automaticamente a ser socios de número ao cumprir a maioría de idade.

# Artigo 6.- Os socios de número terán os seguintes dereitos:

a) Contribuír ao cumprimento dos fins específicos da asociación.  
b) Exixir que a Asociación se axuste ao disposto na normativa autonómica deportiva e ao establecido no presente Estatuto.  
c) Separarse libremente da Asociación.  
d) Coñecer as actividades da Asociación e examinar a súa documentación, previa petición razoada ao/a Presidente/a.  
e) Expor libremente as súas opinións no seo da Asociación.  
f) Ser elixible ou elegible para os órganos de representación e goberno da Asociación, sempre que teña plena capacidade de obrar.

# Artigo 7.- Os socios aspirantes terán dereito a aproveitarse dos servizos e instalacións sociais da Asociación.

# Artigo 8.- A condición de socio pérdese:

- Por vontade propia.  
- Por falta de pago das cotas sociais durante tres meses consecutivos, previo requirimento de pago, e consecuencia Resolución do/a Presidente/a.  
- Por acordo, no seu caso, do/a Presidente/a, fundado en faltas de carácter grave, previa audiencia do interesado, que haberá de ser ratificado na primeira asamblea xeral que se celebre.  
- Por calquera outra causa establecida na lexislación vixente.

# Artigo 9.-
Son órganos de representación e goberno do Club a Asamblea Xeral e o/a Presidente/a.

# Artigo 10.-
O/A Presidente/a é o órgano executivo do Club, posúe a representación legal, convoca e preside os órganos de representación e goberno, executando os acordos destes.  
O cargo de Presidente/a é a título gratuito e carece de interese nos resultados económicos da explotación, por si mesmo ou a través de persoa interposta.

# Artigo 11.- 
O/A Presidente/a será ceseado por:

a) Transcorrerr o prazo polo que foi elixido/a.  
b) Demisión.  
c) Falecemento ou incapacidade física ou psíquica para continuar no exercicio do seu cargo.  
d) Aprobación dunha moción de censura pola Asamblea Xeral.  
e) Inhabilitación por sentenza xudicial firme ou sanción deportiva.

# Artigo 12.- 
Como órgano complementario dos de goberno e representación haberá unha Xunta Directiva que actuará como órgano colexiado de xestión do Club, e exercerá as funcións que este estatuto lle confire.

# Artigo 13.- 
A Xunta Directiva quedará validamente constituída en primeira convocatoria cando concurran a ela a maioría dos seus membros. En segunda convocatoria será suficiente a concorrencia, polo menos, de tres dos seus membros, e en todo caso, do/a Presidente/a.

# Artigo 14.- 
O/A Secretario/a da Xunta Directiva coidará do arquivo e da documentación, redactará cantos documentos afecten á marcha administrativa da Asociación e levará o Libro de rexistro de socios e o Libro de Actas.

# Artigo 15.- 
O/A Tesoureiro/a da Xunta Directiva será o depositario da Asociación, asinará os recibos, autorizará os pagos e levará os Libros de Contabilidade.

# Artigo 16.-
1. A Asamblea Xeral é o órgano supremo do goberno do Club e estará integrada por todos os seus socios de número.

2. As Asambleas Xerais, tanto Ordinarias como Extraordinarias, quedarán validamente constituídas en primeira convocatoria cando concorran a ela, presentes ou representados, a maioría dos seus asociados. En segunda e última convocatoria, media hora máis tarde, quedará constituída calquera que sexa o número de socios.


# Artigo 17.-
A Asemblea Xeral convocarase polo/a Presidente/a a iniciativa propia ou do vinte por cento, polo menos, dos socios de número.

1.- A Asemblea Xeral reunirase con carácter ordinario, previa convocatoria do/a Presidente/a, polo menos unha vez ao ano para tratar das seguintes cuestións:
  - a) Memoria, liquidación do presuposto, balance do exercicio, rendición de contas e aprobación, se procede.
  - b) Presuposto para o seguinte exercicio.
  - c) Proxecto e propostas do/a Presidente/a ou da Xunta Directiva.
  - d) Proposicións que formulen os socios e que terán de ir asinadas polo menos polo cinco por cento dos mesmos.

2.- Terá de se celebrar Asemblea Xeral extraordinaria para a modificación de Estatutos, elección do/a Presidente/a, toma de cartos a préstamo, emisión de títulos representativos de débeda ou de parte alícuota patrimonial, alixamento de bens inmobles e fixación de cotas dos socios, e calquera outro acordo previsto nestes estatutos ou que se estime oportuno polo/a Presidente/a ou proceda legalmente.

# Artigo 18.-
Os acordos da Asemblea Xeral e da Xunta Directiva adoptaranse por maioría simple dos presentes, serán vinculantes e de obrigado cumprimento e terán forza executiva a partir da data da súa adopción, sen prexuízo, por razón da materia, da posibilidade da súa impugnación perante os órganos competentes e da Federación Galega Deportiva da modalidade ou perante o Comité Galego de Xustiza Deportiva.



# Artigo 19.- 
O réxime documental do Club constará dos seguintes libros: Rexistro de Socios, de Actas e Contables.

# Artigo 20.- 
No libro de Rexistro de Socios terán que constar os nomes e apelidos dos socios de número, o seu Documento Nacional de Identidade e, no seu caso, os cargos de representación, goberno e administración que exerzan no Club. Tamén se han especificar as datas de altas e baixas, e as de toma de posesión e cese nos cargos aludidos.

# Artigo 21.- 
No libro de Actas consignaranse as reunións que celebre a Asemblea Xeral e a Xunta Directiva, con expresión da data, asistentes, asuntos tratados e acordos adoptados. As Actas terán que estar asinadas, en todo caso, polo/a Presidente/a e o/a Secretario/a.

# Artigo 22.- 
Nos Libros de Contabilidade figurarán tanto o patrimonio como os dereitos e obrigacións, e ingresos e gastos do Club, débendo precisar a procedencia daqueles e a inversión ou destino destes.


# Artigo 23.-
Os órganos e socios do Club estarán sometidos ao regulamento disciplinario do Club e ao disposto no Título VII da Lei 11/1997 Xeral do Deporte de Galicia e normativa do seu desenvolvemento.



# Artigo 24.- 
Así mesmo, o/a Presidente/a e os membros da Xunta Directiva responderán fronte os socios, o Club ou terceiros dos prexuízos que ocasionaren por culpa ou negligencia grave, de conformidade coa regulación propia do Club e o Ordenamento Xurídico vixente.


# Artigo 25.-
No momento da creación do Club, o patrimonio fundacional é: 50 € e non dispoñen de instalacións nin locais propios.

# Artigo 26.- 
No futuro o patrimonio do Club estará integrado por:
  - a) As aportacións económicas dos socios que aprobe a Asemblea Xeral.
  - b) As doazóns e subvencións que reciba.
  - c) Os resultados económicos que poden producir as manifestacións físico-deportivas que organice a entidade.
  - d) As rendas, froitos e intereses do seu patrimonio.

Queda expresamente excluído como fin do Club o ánimo de lucro e a totalidade de seus ingresos e beneficios aplicaranse ao cumprimento dos seus fins sociais.

# Artigo 27.- 
O Club poderá emitir títulos de débeda ou de parte alícuota patrimonial, que serán nominativos.  
Os títulos inscribiranse nun libro que levará o efecto o Club, no que se anotarán as sucesivas transferencias.  
En todos os títulos constará o valor nominal, a data de emisión, e, no seu caso, o interese e prazo de amortización.

# Artigo 28.- 
Os títulos de débeda só se poderán subscribir polos asociados, e a súa posesión non conferirá dereito algún especial ós socios, agás a percepción dos intereses establecidos conforme á lexislación vixente.

# Artigo 29.- 
Os títulos de parte alícuota patrimonial han ser, asemade, subscritos polos asociados. En ningún caso estes títulos darán dereito á percepción de dividendos ou beneficios.

# Artigo 30.- 
Os títulos de débeda e parte alícuota patrimonial serán transferidos únicamente entre os que teñan a condición de socios.


# Artigo 31.- 
Os presentes Estatutos só se poderán modificar, reformar ou derogar, por acordo da Asemblea Xeral Extraordinaria convocada a tal efecto, mediante votación favorable dos dous terzos dos socios de número asistentes.  
A reforma destes estatutos seguirá, con respecto ó Rexistro de Asociacións Deportivas e Deportistas de Galicia, os mesmos trámites administrativos que para a súa inscrición.

# Artigo 32.- 
O Club extinguirase ou disolverse por:
  - a) Acordo de dous tercios dos socios en Asemblea Xeral Extraordinaria, convocada ao efecto.
  - b) Sentencia xudicial.
  - c) Outras causas legalmente determinadas.  
En todo caso haberá de ser notificado ao Rexistro de Asociacións Deportivas e Deportistas de Galicia.

# Artigo 33.- 
Disolto o Club, o remanente do seu patrimonio social, se houber, aplicarase a fins análogos de carácter deportivo, ben por acordo previo da Asemblea Xeral ou subsidiariamente polo órgano competente en materia de deporte da Xunta de Galicia.
